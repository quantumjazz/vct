---
title: "Теория за улавяне на стойността"
author: "Виктор Аврамов"
format: revealjs
---

## Въпроси

- При съвършена конкуренция, цените ще бъдат равни на пределната стойност. Защо обаче на конкурентни пазари имаме ограничен брой потребители, фирми и бариери за навлизане?

- Може ли причината за това да бъдат фирмените стратегии?

- Как може да знаем дали конкретна стратегия ще проработи на конкретния пазар?


## Какво искаме да постигнем?

Имаме нужда от инструмент, който:

::: {.incremental}

-  е съгласуван с теорията;
-  има математическа формулировка;
-  може да се демонстрира с реални данни;
-  има минимален брой допускания, които са разумни.
:::

## Дефиниции

- Имаме множество $N$ от пазарни участници - фирми и потребители, които ще наричаме играчи. 

- Пазар е съвкупност от купувачи, доставчици, конкуренти, производители на заместители, потенциални конкуренти и т.н. 

- Ако тези участници предприемат някакво действие, което генерира икономически излишък, ние означаваме общата стойност, която те създават, като $V$.

## Дефиниции - продължение

"Икономически излишък" се създава, ако една транзакция се извършва, когато цената на ресурсите като труд, материали и др., е по-малка от желанието на даден потребител да плати за една стока. Игнорираме пазарната цена. Една бартерна размяна между двама души, които ценят по-високо нещо, което притежава другия, ще генерира икономически излишък. Да приемем, че един доставчик може да произведе алуминий за $3$, но го продава за $5$, а един производител може да превърне алуминий в кенове за $1$. Стойност се създава, стига крайният потребител да е готов да плати поне $4$ за кутиите. Имайте предвид, че казахме $4$, а не $6$! Общата икономическа цена на ресурсите, включително труда, е $1+3$. Пазарната цена за алуминия от $5$ няма нищо общо с факта, че тримата играчи могат да създадат икономически излишък, стига потребителят да е готов да плати поне $4$.


## Дефиниции - продължение

- За всяко подмножество от играчи $G$ от общото множество $N$, означаваме общата стойност, която $G$ може да създаде самостоятелно като $V (G)$.

- Добавената стойност на играч $j$ е разликата между стойността, създадена от всички, и максималната стойност, която може да бъде създадена от всички, различни от $j$: $(Aj = V − V (N − j))$.

- Външната опция $Oj$ на играч $j$ е максималната добавена стойност на $j$ на някакъв алтернативен пазар. Можете да мислим за това като за стойността, която $j$ ще улови, ако не прави нищо с играчите на текущия си пазар, а вместо това търси алтернативни възможности с други партньори: $Oj = V (j)$. 

## Дефиниции - продължение

- Казваме и че играчите могат да спечелят $0$ на пазар, съставен от самия играч.

- С вектора $x$ означаваме предложено разпределение, където $x_{j}$ е частта от разпределението, което играч $j$ ще получи.

## Допускания

::: {.incremental}

1. Предложените разпределения, налични за всички играчи, се сумират до общата сума създадена стойност: $∑ x_{j} = V$.

2. Никой играч не печели повече от своята добавена стойност: $x_{j} ≤ A_{j}$.

3. Всеки играч печели поне своята външна опция: $x_{j} ≥ О_{j}$.

4. Предложеното разпределение трябва да бъде стабилно: членовете на всяка подгрупа $G$ трябва да спечелят поне толкова излишък от пазара, колкото биха могли да спечелят заедно, просто извършвайки икономически транзакции
със себе си. Тоест за всяка подгрупа $G, ∑_{j∈G}x_{j} ≥ V (G)$

5. Ако има набор от трансакции $x_{j}$, които отговарят на горните допускания за играч $j$, то конкретната печалба на $j$ зависи от неговата преговорна сила.

:::

## Колко ще спечели $x_{j}$?

- Петте допускания по-горе ни казват, че всеки играч печели печалба в интервала $[L_{j},U_{j}]$
- Горната граница $U$ за играч $j$ е просто неговата добавена стойност: $Aj = V −V(N−j)$. Това означава, че конкуренцията между играчите, предоставящи подобни видове стойност на пазара, ще намали максималния излишък, който те могат да спечелят.

## Колко ще спечели $x_{j}$?

Долната граница $L$ за играч $j$ е най-голямата от три възможни:

1. Фирмата трябва да спечели поне своята външна опция $О_{j}$ (Допускане 3).

2. Тъй като общият излишък трябва да отиде при някого (Допускане 1), ако всички останали играчи печелят своятя добавенa стойност и все още има нещо в излишък $(V − ∑_{i̸=  i}x_{i} > 0)$,
тогава $j$ трябва да получи тази стойност. 



## Колко ще спечели $x_{j}$?



3. Накрая, всяка подгрупа може достоверно да заплашва само да извършва трансакции със себе си. Всички играчи, различни от $j$, винаги ще бъдат готови да го направят ако получават повече от тяхната добавена стойност на пълния пазар. 

Следователно, според Допускане 4, играч $j$ трябва да спечели за всяка подгрупа $G$, която включва $j$, поне $V (G) − ∑ A_{i}$.

## Колко ще спечели $x_{j}$?

Ако има подгрупа играчи, която създава стойност $V (G)$ и има остатък след като играч $j$ предлага на всички в тази подгрупа тяхната горна граница на печалба на пазара, тогава заплахата от формирането на тази подгрупа е достатъчна, за да гарантира на фирма $j$ остатъка. Това означава, че конкуренцията за умения, ресурси и т.н. от външни пазари (Допускане 3) или подгрупи от играчи в рамките на вашия пазар (Допускане 1 и 4) увеличава печалбата

## Стратегии

Има пет начина, по които една фирма може да увеличи печалбата си:

::: {.incremental}

- да увеличи добавената си стойност;
- да увеличи най-добрата си външна опция;
- да намали добавената стойност на други играчи;
- да увеличи стойността на подгрупи от играчи, на които е член;
- да увеличи силата си при договаряне. 

:::


## Извод

Честа грешка в стратегията е да се мисли, че единственият начин фирмите да печелят е чрез увеличаване на тяхната добавена стойност: като предлагат някаква стойност, която други фирми не могат да възпроизведат.


## Примери

Нека има един купувач и една фирма, която могат да направи най-много един продукт на цена 1. Купувачът оценява продукта така, че има готовност да плати 10. Колко излишък се създава и кой го печели?

Размерът на създадения излишък, $V$, е стойността на всички ефективни транзакции на този пазар. Ефективната транзакция преобразува ресурси с цена $1$ в стока с потребителска оценка $10$. Така че $V = 9$.

Кой улавя тази стойност?

## Примери


И двамата играчи имат добавена стойност $9$: без фирмата не може да има продукт, а без купувача фирмата просто има излишен продукт. Така че и фирмата, и купувачът имат горна граница на печалба от $9$.

## Примери

За да знаем тяхната долна граница, трбва да видим три неща. Първо, какви са външните възможности на купувача и фирмата, ако не участват в това конкретно създаване на стойност? Тук не сме предположили нищо, така че в този случай тя е равна на нула.

Нека обаче допуснем, че има потребител в различна индустрия, който може да превърне суровините, притежавани от фирмата, в стока, която оценява на $4$. В този случай конкуренцията за ресурсите на фирмата между този потребител и настоящия купувач на фирмата ще гарантира, че фирмата печели излишък от поне $3$ ($4$ минус разходите за ресурси, $1$). 

## Примери

Трябва също така да видим дали непременно остава излишък за всеки от играчите, ако всички останали получат пълната си добавена стойност. В този случай общата стойност $V = 9$, а добавената стойност на купувача е $9$, така че тъй като $9 − 9 = 0$, фирмата може да не получи нищо. По същия начин, тъй като добавената стойност на фирмата е $9$, потребителят може да не получи нищо. И накрая, има ли „подгрупи“ $G$, които биха искали да се конкурират „за“ фирмата или за купувача? В този случай, само с двама играчи, няма подгрупи, съставени от поне двама играчи. Следователно отново долната граница на двамата играчи е нула.

## Примери

- Обобщавайки, и фирмата, и купувачът ще спечелят нещо в интервала $[0,9]$. Защо? Въпреки че фирмата е монополист, купувачът също е монопсонист. 

- Това е ситуация на чисти преговори. Печалбата за всеки зависи от силата на договаряне: например, ако фирмата е на път да изчерпи капитала си, може да й е трудно да се пазари за повишаване на цената. Ако обичайно на пазара фирмите правят предложения от типа "или плащаш или си тръгваш", тогава фирмата ще предложи цена от $10$.

## Извод

Това, че фирмата е монополист, не й гарантира монополна печалба. Това, че потребителят е монпсонист - също не му гарантира максимална полза. 


## Примери

Нека разгледаме ситуация, почти идентична с предишния пример. Отново има една фирма, която може да направи най-много един продукт на цена $1$. Сега обаче има безкрайно много купувачи с готовност да платят $10$. Колко излишък се създава и кой го печели?

## Примери

Както и преди, трансакцията ще доведе до преобразуване на ресурси с цена $1$ в продукт с потребителска оценка $10$. Така че $V = 9$.
Кой получава това? Фирмата все още има добавена стойност от $9$. Въпреки това, ако някой купувач излезе от пазара, остават безкрайно много купувачи с готовност да платят $10$, следователно все още остава възможността за създаване на стойност от $9$. Тоест добавената стойност на всеки отделен купувач е 0 и следователно максималният излишък за всеки купувач, е нула.

## Примери

За да се види долната граница, отново проверяваме три неща. Отново не допускаме външни опции за нито един играч. Ако видим дали има излишък, който остава, когато всички, различни от фирмата, получат пълната си добавена стойност, се вижда, че има: всички купувачи заедно имат добавена стойност от $0$ и има излишък от $9$, който трябва да отиде при някого, следователно фирмата има добавената стойност от $9$! За купувачите се вижда, че тяхната долна граница е $0$: най-многото, което могат да спечелят, е $0$, и тъй като те винаги могат просто да не правят нищо, най-малкото, което могат да спечелят също е $0$.

## Примери

Обобщавайки, интервалът на печалбата на фирмата е $[9,9]$, а интервалът на печалбата на купувачите е $[0,0]$. Защо? Отново, фирмата е монополист, така че никой не се конкурира с нея, за да осигури стойност на купувачите. Всеки купувач обаче, който не получи продукта, се състезава за услугите на фирмата. Тази конкуренция за фирмата гарантира, че фирмата улавя много излишък - в този случай, целия.
